---
title: 'Resultatenrekening opstellen'
description: "Als je straks boekingen gaat verwerken is de kans groot dat je posten nodig gaat hebben op de Resultatenrekening. Hier lees je daar meer over."
---

<Note>Voor een volledige uitleg van de Resultatenrekening kun je terecht op [deze pagina](/financien/resultatenrekening).</Note>

Voordat je bankmutaties kunt verwerken is het belangrijk dat je al een aantal posten hebt op de Resultatenrekening.

Standaard wordt er één inkomstenpost voor je aangemaakt: "Contributie". Dit omdat verreweg de meeste disputen contributie innen van hun leden en dit als inkomsten zien.

Aan jou nog de taak dus om de overige inkomsten- en uitgavenposten aan te maken.

<Note> <b>Handig!</b> Voor een voorbeeld van typische posten die terugkomen op een Resultatenrekening van een dispuut kun je een kijkje nemen op de pagina over de [Resultatenrekening](/financien/resultatenrekening).</Note>

### Verschil Balans- en Resultatenrekening posten
Er zijn vier soorten posten binnen Dispuutonline: ```Activa```, ```Passiva```, ```Inkomsten``` en ```Uitgaven```. De eerste twee komen terug op de [Balans](/financien/balans). De laatste twee komen terug op de Resultatenrekening

De vuistregel is dat je de Resultatenrekening gebruikt wanneer je een verschil (Resultaat) verwacht tussen het geld dat je binnen krijgt en wat er uit gaat.

Je weet aan het begin van je boekjaar vaak hoeveel contributie (inkomsten) je gaat krijgen. Dat is vaak ```Maandelijkse contributie * Aantal leden * 12 maanden```.

Echter, weet je vaak niet zeker hoeveel je in jouw boekjaar kwijt gaat zijn aan bierkosten, bankkosten etc. Vaak kun je hier wel een goede inschatting van maken (de begroting), maar zeker weet je het niet. Het is vrijwel zeker dat er een verschil zal zijn tussen de totale geinde contributie en de totale werkelijkse kosten.

Precies daarom is de Resultatenrekening handig. Hier zie je alle inkomstenposten en uitgavenposten onder elkaar staan, en helemaal onderaan zie je het resultaat (wat simpelweg is ```Totale inkomsten - Totale uitgaven```)