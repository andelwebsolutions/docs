---
title: Beginbalans opstellen
description: 'Stel de beginbalans op zodat je een startpunt hebt.'
---

<Note>Liever een video? In de onderstaande video laten we je zien hoe je de beginbalans opstelt.</Note>

<iframe
  width="100%"
  height="315"
  src="https://www.youtube.com/embed/z_s2YF5f4O4"
  title="Beginbalans opstellen"
  frameBorder="0"
  allow="accelerometer; autoplay; clipboard-write; encrypted-media; gyroscope; picture-in-picture"
  allowFullScreen
></iframe>

Als je van start gaat met Dispuutonline is er een grote kans dat je al wat geld op de dispuutsrekening hebt staan en dat je leden openstaande schulden hebben. Ook kan het zijn dat je bijvoorbeeld nog een voorraad aan dassen hebt liggen. Dit zijn allemaal zaken die terugkomen op de [balans](/financien/balans).

Het boekhoudprogramma weet niet wat voor boekingen er hebben plaatsgevonden in het verleden, en wat de stand van zaken op dit moment dus is. Alle boekingen uit het verleden verwerken is geen optie, daarom brengen we Dispuutonline als het ware in één keer op de hoogte van de stand van zaken rondom de financiën van je dispuut. Dit heet de beginbalans. Hieronder leg ik je uit hoe.

Stel het is vandaag 22 augustus. Je proefperiode is net aangevraagd en je wilt overstappen op Dispuutonline. We nemen dan een bepaalde datum waarop we zeker weten dat alles tot die datum netjes verwerkt is in ons huidige boekhouden. Voor dit voorbeeld is dat 1 september. Op 1 september kun je vervolgens alle waardes van de verschillende posten invoeren. Dit doe je door op de post te klikken en vervolgens onder "Bewerk" de beginwaarde in te voeren.

<Steps>
  <Step title="Bankrekening">
    Laten we beginnen met de makkelijkste, de bankrekening. Bij verreweg de meeste banken kun je gemakkelijk het banksaldo zien van een bepaalde dag. Het kan zijn dat je hier even terug moet rekenen. In ons voorbeeld heeft ons dispuut op 1 september 2459 euro op de bank staan. We vullen dit in als beginwaarde voor de bank.
  </Step>
  <Step title="Voorraden">
    Ons dispuut heeft ook een aantal voorraden, namelijk een dassenvoorraad en een voorraad van reünistenspeldjes. Ik maak een nieuwe categorie ```Voorraden``` aan om de nieuwe posten ```Dassenvooraad``` en ```Reünistenspeldjes``` in onder te brengen. We hebben 24 dassen a 10 euro in voorraad en 50 reünistenspeldjes a 7,50. Ik voer daarom 240 euro in als beginwaarde bij de ```Dassenvoorraad``` en 375 bij de ```Reünistenspeldjes``` post.
  </Step>
  <Step title="Ledenschuld">
    De ```Ledenschuld``` werkt net wat anders. Je kunt weliswaar een beginwaarde invoeren hier, maar dan weet het boekhoudprogramma niet welk deel daarvan bij welk lid hoort. We maken daarom een [transactie](/financien/transacties) aan om de beginwaarde in te voeren van de ```Ledenschuld```. Werkt als volgt; voor elk lid maak je een regel aan (dit gaat gemakkelijk met de "Regel aanmaken voor meerdere leden" knop, het bedrag dat je hier invoert maakt niet uit). Vervolgens vul je voor elk lid hun huidige saldo in aan de debet- of creditzijde, afhankelijk van of het lid respectievelijk een negatief of positief saldo heeft. Als je dit voor elk lid hebt gedaan zul je een (groot) verschil zien tussen de Credit- en Debetzijde. Het verschil tussen deze twee kanten voer je in in een laatste regel met als post het ```Eigen vermogen``` (leg ik je hieronder meer over uit).
  </Step>
  <Step title="Spaarplannen">
      Als leden op het moment van de beginbalans al gespaard hebben voor [een spaarplan](/spaarplan) kun je dat ook meenemen in de beginbalans. Maak daarvoor een losse transactie aan waarbij je per lid zijn of haar gespaarde bedrag op de ```Voorzieningspost``` van dat spaarplan en boek het totaalbedrag weer op het ```Eigen vermogen```.
    </Step>
  <Step title="Resultatenrekening">
      Als je midden in je boekjaar overstapt kan het gewenst zijn om de huidige stand van de ```Resultatenrekening``` mee te nemen in de beginbalans. Hiervoor kun je ook een losse transactie aanmaken waarbij je op elke ```inkomsten-``` en ```uitgavenpost``` het saldo boekt dat tot dat moment binnen is gekomen of uit is gegeven voor die post. Het positieve of negatieve resultaat kun je wederom wegboeken tegen het ```Eigen vermogen```.
  </Step>
  <Step title="Overige posten">
    Heb je nog meer posten? Herhaal bovenstaande stappen dan voor de resterende posten. Het kan bijvoorbeeld zijn dat je een extra rekening hebt, zoals een spaarrekening. Of een voorzieningspost omdat jullie al een tijdje sparen voor iets. Vraag je je af of je voor bepaalde dingen een post aan moet maken, en misschien aan welke kant deze moeten komen te staan? Schroom dan niet om contact met Maarten op te nemen via maarten@dispuutonline.nl!
  </Step>
  <Step title="Eigen vermogen">
    Als je alle posten ingevuld hebt zul je melding te zien krijgen dat je balans uit balans is. Oei! Het zit namelijk zo dat je Dispuutonline alleen maar op de hoogte hebt gebracht van wat het dispuut allemaal in bezit heeft, niet waar het vandaan gekomen is. Gelukkig is dit gemakkelijk op te lossen. Als je namelijk al je bezittingen optelt en hier je schulden van aftrekt (die disputen bijna nooit hebben) kom je uit op je ```Eigen vermogen```. In het geval van een dispuut is dit ```Eigen vermogen``` van de leden zelf gekomen. Meer informatie over hoe dit werkt kun je hier lezen. Vul dus het verschil tussen de ```Activa``` en ````Passiva```` zijde in als beginwaarde van de ```Eigen vermogen``` post.
   </Step>
   <Step title="Klaar!">
    Je hebt nu succesvol een startpunt ingevoerd in Dispuutonline waar je op door kunt werken. Vanaf deze datum kun je alles gaan verwerken in Dispuutonline. Let wel op dat je geen bankmutaties, contributies ed gaat verwerken van voor deze datum. In dat geval kan het zijn dat straks de waardes op je balans niet meer kloppen, omdat je dingen dubbel hebt verwerkt.
   </Step>
</Steps>
