---
title: 'Wat is er nieuw in V2?'
description: 'Is jullie omgeving omgezet naar V2 en ben je benieuwd wat er veranderd is? Lees meer op deze pagina!'
---

Met de lancering van V2 hebben we verschillende verbeteringen doorgevoerd die de prestatie, gebruiksvriendelijkheid en functionaliteiten van het systeem verbeteren. Op deze pagina vind je een overzicht van alle zaken die veranderd zijn. Als iets niet genoemd is op deze pagina, kun je er vanuit gaan dat dit hetzelfde werkt als in V1. We streven ernaar dat alles probleemloos werkt zoals je dat gewend bent van ons, maar het kan zijn dat er in de eerste weken nog kleine bugs opduiken. We monitoren dit actief en pakken dit zo snel mogelijk op.

Heb je vragen of feedback? Neem gerust contact op met Maarten ([maarten@dispuutonline.nl](mailto:maarten@dispuutonline.nl)).

## Wat is er nieuw of veranderd in V2?

- **Algemeen**
    - De hele interface is op de schop gegooid waardoor alles er weer net een stukje strakker uit ziet;
    - De laadtijden van bijna elke pagina zijn flink verbeterd;
    - Je kunt nu via het “chatwolkje” rechtsonder in het beeld makkelijker vragen stellen aan ons. Op den duur worden hier artikelen aan toegevoegd waar je antwoord vindt op veelgestelde vragen;
- **Dashboard**
    - De laadtijd van het dashboard is aanzienlijk verbeterd;
- **Leden**
    - De toegewezen rollen zijn nu duidelijker zichtbaar;
    - Je kunt nu beter filteren op je leden;
- **Spaarplannen**
    - Je kunt een spaarplan nu op inactief zetten, waardoor deze niet meer zichtbaar is voor je leden;
    - Je ziet nu de voortgang tot het eventuele spaardoel;
- **Resultatenrekening**
    - De laadtijd van de resultatenrekening is aanzienlijk verbeterd;
    - Je kunt nu makkelijker een periode selecteren om te bekijken op de resultatenrekening;
- **Balans**
    - De laadtijd van de balans is aanzienlijk verbeterd;
- **Incasso**
    - Je kunt nu per incasso aangeven welk rekeningnummer/contract je wilt gebruiken. Deze velden worden automatisch voor je ingevuld vanuit de instellingen;
- **Declaraties**
    - Je kunt nu beter filteren op declaraties;
    - Declaraties worden niet meer verwijderd als je ze afkeurt, maar krijgen een “Afgewezen” status;
- **Transacties**
    - Je kunt nu beter filteren op transacties;
    - Bij het aanmaken van een transactie zie je nu beter onder welke categorie een post valt;
    - Je kunt niet meer een bedrag invullen bij zowel de “Debet” als “Credit” zijde van een transactieregel;
- **Bankmutaties**
    - Je ziet nu duidelijker op de detailpagina van een bankmutatie of deze verwerkt is of niet;
    - Je kunt nu makkelijker naar oude bankmutaties navigeren;
- **Ledenwebsite**
    - De look en feel van de Ledenwebsite zijn verbeterd;
    - Er is nu duidelijke aangegeven hoe je vanuit het boekhoudprogramma naar de ledenwebsite komt;
    - Het bestanden overzicht is verbeterd en uitgebreid, zowel op de ledenwebsite als in het boekhoudprogramma;
    - Leden kunnen nu eerder ingediende declaraties bekijken;
    - Je ziet de omslagfoto nu alleen nog maar als je ingelogd bent;
- **Logboek**
    - Er wordt nu bijgehouden wanneer en welke wijzigingen gemaakt woorden door welk persoon aan bijvoorbeeld transacties. Later zul je dit overzicht kunnen inzien;
