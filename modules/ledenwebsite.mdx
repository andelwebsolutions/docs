---
title: Ledenwebsite
description: 'De Ledenwebsite is een aparte website die gekoppeld is aan het boekhoudprogramma waar leden kunnen inloggen om hun schulden in te zin, declaraties in te dienen en meer!'
---

## Pagina's
De Ledenwebsite biedt een aantal pagina's. Je kunt per pagina aangeven of deze actief en dus zichtbaar voor de leden is. Hieronder vindt je een overzicht van de pagina's die beschikbaar zijn:

- ```Schulden```: Op deze pagina kunnen leden hun schulden inzien. Zowel hun huidige balans als alle boekingen waar deze uit opgebouwd is.
- ```Spaarplannen```: Op deze pagina kunnen leden hun spaarplannen zien. Zowel hun huidige balans als alle boekingen waar deze uit opgebouwd is.
- ```Nieuwsbrieven```: Hier kunnen leden de nieuwsbrieven lezen die je geschreven hebt in het boekhoudprogramma.
- ```Bestanden```: Op deze pagina deel je de bestanden die je ge√ºploadt hebt binnen het boekhoudprogramma. Denk aan borrelfoto's, begrotingen of notulen.
- ```Almanak```: Hier staat een overzicht van alle leden per jaarlaag. Handig voor commissies als ze iedereen moeten opbellen bijvoorbeeld.
- ```Declareren```: Op deze pagina kunnen leden kosten declareren die zij voorgeschoten hebben. Deze pagina wordt automatisch actief als je de [declaratiemodule](/modules/declaraties) geactiveerd hebt.

## Instellingen
Om de Ledenwebsite wat persoonlijker te maken kun je, naast de actieve pagina's, een aantal zaken instellen. Zo kun je een omslagfoto en wapen kiezen die gebruikt worden op de website en ook de kleur instellen die in bepaalde elementen van de ledenwebsite terugkomt.

## Toegang tot de Ledenwebsite
Je hoeft leden geen expliciete toegang te geven tot de Ledenwebsite. Op het [Ledenoverzicht](/administratie/leden) heb je een overzicht van alle leden waarvoor een account is aangemaakt. Leden hoeven alleen nog een wachtwoord in te stellen. Dat kunnen ze doen door op de Ledenwebsite op "Wachtwoord vergeten?" te drukken.

## Leden uitnodigen
Naast dat leden op eigen initiatief een wachtwoord kunnen aanvragen kun je leden ook een uitnodiging sturen met daarin een link om een wachtwoord in te stellen. Deze link is 7 dagen geldig. Voor deze uitnodiging kun je zelf een bericht schrijven met bijvoorbeeld wat meer uitleg over de Ledenwebsite en hoe jullie deze zullen gebruiken.
