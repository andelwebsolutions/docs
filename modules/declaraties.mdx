---
title: Declaraties
description: 'De Declaratiemodule is een onderdeel van de Ledenwebsite. Hiermee kun je leden declaraties kunnen indienen, bijvoorbeeld wanneer zij iets voorgeschoten hebben voor anderen.'
---

## Declaraties indienen
Leden kunnen via de [ledenwebsite](/modules/ledenwebsite) declaraties indienen onder het kopje ```Declaraties```. Hier vullen zij de volgende velden in:
- ```Datum```: De datum van de declaratie.
- ```Bedrag```: De bedrag dat het lid voorgeschoten heeft en wilt declareren.
- ```Beschrijving```: De beschrijving. Deze mag max 255 karakters zijn
- ```Bijlagen```: (Optioneel) bijlagen zoals een (foto van een) bonnetje of factuur. Deze mogen maximaal 5MB per stuk zijn.

Alle vier de bovenstaande waardes worden gebruikt om de [transactie](/financien/transacties) in te vullen waarmee je de declaratie wilt verwerken.

## Declaraties verwerken
Als het lid een declaratie indient via de ledenwebsite komt de declaratie binnen het boekhoudprogramma in het ```Declaraties``` overzicht te staan. Klik op ```Bekijk``` om de declaratie te bekijken en te verwerken.

Het verwerken van een declaratie houdt in dat je er een transactie aan koppelt. Het formulier dat je ziet bij het verwerken van een declaratie is daarom bijna precies hetzelfde als het formulier bij het aanmaken van een [losse transactie](/financien/transacties#losse-transacties) of het [verwerken van een bankmutatie](/financien/bankmutaties#bankmutaties-verwerken).

Omdat de meeste velden ingevuld worden o.b.v. wat het lid ingevuld heeft bij het indienen van de declaratie hoef je alleen nog de regels aan te vullen. Hiermee geef je aan hoe de gedeclareerde kosten betaald zullen worden. Hier zijn doorgaans twee opties; of je boekt het op een ```Uitgavenpost```, of je boekt het op de ```Ledenschuld``` van de leden voor wie de kosten zijn voorgeschoten.

